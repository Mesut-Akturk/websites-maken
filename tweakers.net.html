<!DOCTYPE html>
<html lang="en">
<head>
    <meta charset="UTF-8">
    
    <title>Document</title>
   
    

</head>
<body>
    <h1>'OpenAI wil taalmodel Strawberry binnen twee weken uitbrengen'</h1>
    <p> <strong>ChatGPT heeft in Europa bij betalende klanten de functie gekregen om gesprekken te onthouden. De functie Memory, of Geheugen in het Nederlands, was elders al langer beschikbaar.</strong></p>
    <p>De functie is te vinden onder Instellingen-Personalisatie, zo merken diverse klanten op. Tweakers heeft met een eigen account kunnen verifiëren dat de functie beschikbaar is. Het was al langer duidelijk dat de functie ook in Nederland beschikbaar zou worden gesteld. De Britse ontwikkelaar <a href="https://x.com/mike_grant_/status/1831618309881786853">Mike Grant ontdekte enkele weken geleden</a>  dat de faq alleen nog vermeldde dat de functie in 'Korea' niet beschikbaar is, waar voorheen Europa daar nog bij stond. OpenAI heeft niets gezegd over het beschikbaar stellen van de functie, die het mogelijk maakt om gesprekken te onthouden en zo voorkeuren en informatie mee te nemen in nieuwe gesprekken. Dat moet de antwoorden relevanter maken. De functie is niet beschikbaar voor gebruikers van de gratis versie.</p>
<h1>ChatGPT heeft 200 miljoen wekelijkse gebruikers</h1>
<p> <strong>ChatGPT heeft 200 miljoen wekelijkse gebruikers, beweert OpenAI. Het bedrijf zegt dat het wekelijkse gebruikersaantal sinds november vorig jaar is verdubbeld. Ook zou 92 procent van de bedrijven in de Fortune 500-ranglijst gebruikmaken van de diensten van OpenAI.</strong></p>
<p>Ceo Sam Altman  <a href="https://www.axios.com/2024/08/29/openai-chatgpt-200-million-weekly-active-users">zegt tegen Axios</a> dat de tools en diensten van het bedrijf 'nu een vast onderdeel uitmaken van het dagelijks leven'. Verder is het gebruik van ChatGPT's api door bedrijven sinds de release van GPT-4o Mini in juli verdubbeld. De kleinere, goedkopere versie van GPT-4o is bedoeld voor minder complexe taken, maar is even snel als GPT-3.5 Turbo.

    Waarschijnlijk gaat het aantal ChatGPT-gebruikers nog verder toenemen met de release van iOS 18 later dit jaar, omdat Siri integratie met ChatGPT gaat bevatten. Gebruikers kunnen via een knop vragen sturen naar ChatGPT, dat op de achtergrond werkt met GPT-4o. ChatGPT kan onder meer tekst en foto's genereren binnen apps op iOS en iPadOS. Dat werkt ook met betaalde klanten van ChatGPT, die betaalde functies kunnen gebruiken.</p>
    <h1>Britse waakhond: geen verdere stappen naar Microsoft om Inflection AI 'overname'</h1>
    <p> <strong>De Britse waakhond CMA gaat Microsofts overeenkomst met Inflection AI niet nader onderzoeken. De waakhond vindt dat er inderdaad sprake is van een 'substantiële' overname, maar denkt niet dat deze een grote impact heeft op de concurrentie en neemt daarom geen verdere stappen.</strong></p>
    <p>Inflection AI werkt aan een persoonlijke chatbot met een focus op emotionele intelligentie en een groot deel van diens team werd eerder dit jaar overgenomen door Microsoft. Microsoft wilde het werk van dit team voortzetten binnen Microsoft zelf en kocht ook toegang tot Inflection AI's intellectueel eigendom. De Competition and Markets Authority vreesde dat hierdoor sprake was van een overname, of  <a href="https://tweakers.net/nieuws/224410/cma-microsoft-hindert-mogelijk-concurrentie-door-overname-inflection-ai.html">fusie, en startte in juli daarom een onderzoek naar de overeenkomst.</a>een </p>
    <p>Die <a href="https://www.gov.uk/cma-cases/microsoft-slash-inflection-ai-inquiry">CMA zegt woensdag</a>  dat er geen verder onderzoek of nadere stappen nodig zijn. Hoewel de waakhond spreekt over een 'substantiële overname' van Inflection AI's mogelijkheden om een chatbot te ontwikkelen, heeft de overeenkomst geen grote gevolgen voor de concurrentie. De waakhond wijst erop dat Inflection AI's chatbot niet veel bezoekers had en dat het aantal bezoekers ook niet echt groeide. De CMA stelt ook dat de eigenschappen van de chatbot niet lastig zijn over te nemen door andere chatbotmakers, wat ook bijdraagt aan het besluit.</p>
</body>
</html>